### Δομή Φακέλων

Η υποχρεωτική κοινή δομή των φακέλων του repository (που θα πρέπει να ακολουθηθεί και στη δική σας εργασία, ανεξάρτητα του αν θα χρησιμοποιήσετε τις τεχνολογίες του παραδείγματος ή όχι) περιγράφεται στο έγγραφο των παραδοτέων (βλ. moodle μαθήματος).

Η δομή των φακέλων στο συγκεκριμένο παράδειγμα είναι η εξής:
- Στον φάκελο **back-end** περιέχεται ο κώδικας του back-end.
- Στον φάκελο **cli-client** περιέχεται ο κώδικας του command line application.
- Στον φάκελο **data-model** περιέχεται ο κοινός κώδικας που ορίζει το data-model της εφαρμογής (π.χ. κλάση ATLRecordForSpecificDay, χρησιμοποιείται σε όλα σημεία του κώδικα που πρέπει να γίνει διαχείριση τέτοιων ActualTotalLoad records). To data-model, δηλαδή, είναι ένα ξεχωριστό software project, το οποίο περιέχει μια βιβλιοθήκη κώδικα (software library). Η βιβλιοθήκη αυτή (επανα)χρησιμοποιείται απ' όλα τα άλλα software projects του repository.
- Στον φάκελο **rest-api-client** περιέχεται ο κοινός κώδικας που ενθυλακώνει τις client λειτουργίες του Rest API. Και εδώ έχουμε περίπτωση βιβλιοθήκης, η οποία επαναχρησιμοποιείται από το cli-client (για να εκτελεί την επικοινωνία με το back-end) και από το ίδιο το back-end, ως test dependency για την υλοποίηση των functional tests.
- Στον φάκελο **front-end** περιέχεται ο κώδικας της front-end web εφαρμογής.
